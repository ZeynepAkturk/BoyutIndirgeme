# BoyutIndirgeme
 Veri Madenciliği | Sınıflandırma Problemleri İçin AFDB SFS-Tabanlı Meta-Sezgisel Boyut İndirgeme Algoritmasının Geliştirilmesi
Veri madenciliği yöntemlerinden biri olan sınıflandırma, 
bir veri veya veri grubunun mevcut sınıflardan hangisine 
ait olduğunun belirlenmesi olarak tanımlanmaktadır.
Yapay zekanın geniş bir uygulama alanını temsil eden 
sınıflandırma problemlerinde en önemli kriter yüksek 
başarımlı bir sınıflandırıcı model oluşturabilmektir ancak 
yüksek boyutlu nitelik uzaylarında problem için en uygun 
modeli yaratmak zor bir görevdir. Problem boyutunun 
artması algoritmanın performansını olumsuz yönde 
etkilemektedir. Bu nedenle sınıflandırma problemlerinde 
problem boyutunu azaltmaya yönelik çalışmalar 
yürütülmektedir. Bu makalede sınıflandırma 
problemlerinde boyut azaltma işlemi için AFDB SFS 
(Adaptive Fitness-Distance Balance-based Stochastic 
Fractal Search Algorithm) algoritması temelli metasezgisel nitelik seçim yöntemi geliştirilmektedir.
Geliştirilen yöntem, probleme ait niteliklerin 
ağırlıklandırılmasını ve belirlenen eşik değerden küçük 
ağırlıklı niteliklerin tespit edilmesini sağlamaktadır.
Çalışmalardan elde edilen sonuçlar AFDB SFS -tabanlı 
nitelik seçim yönteminin sınıflandırma problemleri için 
etkili bir boyut indirgeme aracı olduğunu göstermektedir.

